De notione substantivi apud priscos scriptores Latinos
usque ad Terentium.

Duplex est ratio atque via etiamnum, qua syntaxis cuiuscunque linguae tractari

Î‡ potest, aut ita, ut initium fiat ab ipsa enunciatione explicanda, cuius deinde partes (sub-

iectum, praedicatum simplex cum iis, quae ad simplicem enunciationem accuratius expri-
mendam adduntur, vocabulis,) singillatim tractentur, tum sequatur singulorum generum
enunciationum explicatio, quam rationem in syntaxi linguae germanicae primus secutus
est Beckerus, quem in latina syntaxi adumbranda secutus est prae ceteris Weissenbornius,
aut ut primum singulae partes orationis, quae in enunciatione plena inveniri solent, se-
cundum tres classes generales, nomen, verbum, particulas, secundum rationem, qua in
enunciationibus inter se coniunguntur, tractentur et tum demum per se spectetur enunciatio-
num aut simplicium aut inter se coniunctarum doctrina. Hac fere ratione versatus est in
linguae graecae syntaxi describenda Bernhardy, in latina syntaxi Billrothius, Ellendtius,
Kruegerus. lllam, utpote quae enunciationem in singulas suas partes dissolvat, quae deinde
singillatim tractentur, analyticam, hanc syntheticam possis dicere. Illa enim antiquiorum
grammaticorum ratio, qua singula syntaxis capita, utcunque sese offerebant, sine ullo certo
ordine ad arbitrium tractabantur, iam pridem explosa est nec unquam reviviscet, quoniam
in ea non patet, quomodo singula capita inter se cohaereant. Analytica autem ratio non
tantum habet perspicuitatis quantum altera illa synthetica, quoniam singula syntaxis capita
nimis dispersa ratione variis locis tractantur, quod optime perspici potest in syntaxi latinae

