 

 

linguae ceterum praeclara Weissenborniana. Accedit quod in illa ratione enunciatio tan-
quam iam perfecta nobis datur, ita ut nesciamus, unde nata sit, in synthetica autem enuncia-
tionem deinceps oriri et quasi ut aedificium ex singulis partibus sese extollere videmus.
Jam vero ex duabus partibus constat unaquaeque enunciatio, ex subiecto et praedicato.
Subiectum semper esse necesse est aut nomen aut pronomen, praedicati potissima pars
est verbum, eaque est simplex enunciatio, in qua solum nomen vel pronomen et verbum
sunt, nullo praeterea addito alio vocabulo, qno enunciatio accuratius definiatur, sed possunt
etiam alia, ut adiectivum, adverbium, cett. ad praedicatum accedere, quo illud accuratius
constituatur. Adiectivum potest etiam ad subiectum accedere, sicut pronomen etiam ad
praedicatum. Atque vel hanc ob causam synthetica ratio syntaxin tractandi analyticae est
praeferenda, quoniam in illa nescitur, quo loco adiectiva et pronomina aptissime tractanda
sint, quo fit, ,ut utrobique sint commemoranda nec qui sit totus eorum usus, clare perspici
possit, quoniam duobus locis omnia quae ad illum pertinent, conquirenda sunt. Nostra
autem ratione utraque deinceps tractantur post substantivum. Quod si antea dixi de par-
ticulis ultimo loco agendum esse, tamen non spectat hoc ad praepositiones, quae cum sint
supplementum casuum substantivorum, statim cum casuum doctrina coniungendae erunt.
De casuum autem doctrina si agitur, non solum substantivorum casus, sed casus in uni-
versum tractandos esse, ultro patet.

Jam quum mihi sit propositum scribere de syntaxi antiquiorum scriptorum Romanorum
ab initiis linguae usque ad P. Terentium Afrum, hac scribendi opportunitate oblata trium
capitum syntaxis substantivorum, quae sunt de notione substantivi, de eius numero atque
de casibus, speciminis loco tractabo primum.

De notione substantivi.

ln syntaxi de substantivi notione tantum ea tractanda sunt, quae ad usum singularem
generum quorundam substantivorum, qui iterum atque saepius reperitur, spectant, non vero
significationes singulares singulorum substantivorum, quas enumerare lexicologiae est, non
syntaxis, quamquam non potest negari, in hac ipsa parte grammaticae fines atque limites
utriusque doctrinae non posse tam accurate constitui et quasi circumscribi, ut non inter-
dum haud pauca in syntaxi commemoranda sint, quae proprie ad lexicon pertinent. Si
vero immensam substantivorum, quotquot sunt, copiam perlustramus, facile poterimus duo
praecipue genera eorum discernere, quorum unum substantiva magis specialis atque sin-
gularis, alterum magis generalis significationis complectitur. Jam usus maxime memora-
bilis et prae ceteris dignus, qui in adumbratione huius partis syntaxis latinae commemo-
retur, qui etiam latissime patet, hic est, ut pro notionibus singularibus generalis magis si-
gnificationis substantiva, quorum ambitus latius patet, haud raro usurpentur. At noli pu-
tare, me his duobus substantivorum generibus, dico magis generalis et magis singularis
significationiS, plane eadem velle exprimere, quae in philosophorum sermone abstracta et
concreta dicuntur3 nam figura illa notissima, qua abstractum pro concreto ponitur, pertinet
quidem huc etiam, quia, si abstractum ponitur pro concreto, item pro magis singularis

